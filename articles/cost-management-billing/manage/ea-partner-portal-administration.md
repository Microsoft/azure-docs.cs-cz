---
title: Správa portálu Azure EA pro partnery
description: Popisuje témata ohledně správy portálu, která se týkají partnerů.
author: bandersmsft
ms.reviewer: baolcsva
ms.service: cost-management-billing
ms.subservice: enterprise
ms.topic: conceptual
ms.date: 11/10/2020
ms.author: banders
ms.openlocfilehash: 0b500d76adfc81cc336d30bdc7dc3a931a684bae
ms.sourcegitcommit: 295db318df10f20ae4aa71b5b03f7fb6cba15fc3
ms.translationtype: HT
ms.contentlocale: cs-CZ
ms.lasthandoff: 11/15/2020
ms.locfileid: "94636550"
---
# <a name="azure-ea-portal-administration-for-partners"></a>Správa portálu Azure EA pro partnery

V tomto článku jsou vysvětlené nejčastější úkoly, které provádí správce partnerů na portálu Azure EA (https://ea.azure.com).

## <a name="manage-partner-administrators"></a>Správa správců partnerů

Každý správce partnera na portálu Azure EA může přidat nebo odebrat ostatní správce partnerů. Správci partnerů jsou přidružení k partnerským organizacím nepřímých registrací, a ne přímo k registracím.

### <a name="add-a-partner-administrator"></a>Přidání správce partnera

Pokud chcete zobrazit seznam všech registrací přidružených ke stejné partnerské organizaci jako aktuální uživatel, vyberte kartu **Registrace** a zaškrtněte políčko požadované registrace.

1. Přihlaste se jako správce partnera.
1. V levém navigačním panelu vyberte **Manage** (Spravovat).
1. Vyberte kartu **Partner**.
1. Vyberte **+ Přidat správce** a vyplňte e-mailovou adresu, kontakt pro oznámení a podrobnosti o oznámení.
1. Vyberte **Přidat**.

### <a name="remove-a-partner-administrator"></a>Odebrání správce partnera

Pokud chcete zobrazit seznam všech registrací přidružených ke stejné partnerské organizaci jako aktuální uživatel, vyberte kartu **Registrace** a zaškrtněte políčko požadované registrace.

1. Přihlaste se jako správce partnera.
1. V levém navigačním panelu vyberte **Manage** (Spravovat).
1. Vyberte kartu **Partner**.
1. V části Správce vyberte odpovídající řádek správce, kterého chcete odebrat.
1. Vyberte symbol X na pravé straně.
1. Potvrďte, že skutečně chcete provést odstranění.

## <a name="manage-partner-notifications"></a>Správa oznámení pro partnery

Správci partnerů můžou spravovat frekvenci, s jakou budou u svých registrací dostávat oznámení o jejich využití. Oznámení o nefakturovaném zůstatku dostávají automaticky jednou týdně. Frekvenci jednotlivých oznámení můžou změnit na měsíční, týdenní, denní nebo můžou oznámení úplně vypnout.

Pokud uživatel nedostává oznámení, zkontrolujte, jestli jsou správně nastavená. Použijte k tomu následující postup.

1. Přihlaste se na portál Azure EA jako správce partnera.
2. Vyberte **Spravovat** a pak vyberte kartu **Partner**.
3. V části Správce si prohlédněte seznam správců.
4. Pokud chcete upravit předvolby oznámení, najeďte myší na příslušného správce a vyberte symbol tužky.
5. Podle potřeby zvyšte frekvenci a aktualizujte životní cyklus oznámení.
6. Pokud potřebujete přidat kontakt, vyberte **Přidat**.
7. Vyberte **Uložit**.

![Příklad ukazující pole pro přidání kontaktu ](./media/ea-partner-portal-administration/create-ea-manage-partner-notification.png)

## <a name="view-enrollments-for-partner-administrators"></a>Zobrazení registrací pro správce partnerů

Správci partnerů můžou zobrazit seznam všech svých přímých i nepřímých registrací na portálu Azure EA. U jednotlivých registrací se společně s číslem registrace, názvem registrace, zůstatkem a nadlimitním využitím zobrazí pole obsahující přehled registrace.

### <a name="view-a-list-of-enrollments"></a>Zobrazení seznamu registrací

1. Přihlaste se jako správce partnera.
1. V navigačním panelu na levé straně stránky vyberte **Spravovat**.
1. Klikněte na kartu **Enrollment** (Registrace).
1. Zaškrtněte políčko u požadované registrace.

V horní části stránky zůstane zobrazení všech registrací, včetně polí pro jednotlivé registrace. Mezi registracemi můžete přecházet také výběrem čísla aktuální registrace v navigačním panelu na levé straně stránky. Zobrazí se automaticky otevírané okno, ve kterém můžete vyhledávat registrace nebo zaškrtnutím odpovídajícího políčka vybrat jinou registraci.

## <a name="next-steps"></a>Další kroky

- Úvodní informace o portálu Azure EA najdete v článku [Začínáme s portálem Azure EA](ea-portal-get-started.md).
- Pokud potřebujete pomoc při řešení potíží s portálem Azure EA, přečtěte si téma [Řešení potíží s přístupem k portálu Azure EA](ea-portal-troubleshoot.md).