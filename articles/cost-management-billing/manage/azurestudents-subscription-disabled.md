---
title: Opětovná aktivace deaktivovaného předplatného Azure for Students
description: Vysvětluje, proč je vaše předplatné Azure for Students deaktivované, a jak ho znovu aktivovat.
author: amberbhargava
tags: billing
ms.service: cost-management-billing
ms.subservice: billing
ms.topic: how-to
ms.date: 08/20/2020
ms.author: banders
ms.openlocfilehash: d2ccfcb26c66d936d474cd5bd4f830d03a8b0002
ms.sourcegitcommit: 56cbd6d97cb52e61ceb6d3894abe1977713354d9
ms.translationtype: HT
ms.contentlocale: cs-CZ
ms.lasthandoff: 08/20/2020
ms.locfileid: "88682909"
---
# <a name="why-is-my-azure-for-students-subscription-disabled-and-how-do-i-reactivate-it"></a>Proč je moje předplatné Azure for Students deaktivované a jak ho můžu znovu aktivovat?

K deaktivaci vašeho předplatného Azure for Students může dojít z důvodu využití veškerého kreditu, vypršení platnosti kreditu nebo náhodného zrušení předplatného. Zjistěte, který problém se vás týká, a jak můžete své předplatné znovu aktivovat.

## <a name="youve-used-all-of-your-credit"></a>Využili jste veškerý kredit

S účtem Azure for Students získáte 100 USD v kreditech a omezené množství bezplatných služeb na 12 měsíců. Veškeré využití nad rámec bezplatných služeb a zahrnutých množství se odečte z vašeho kreditu. Jakmile svůj kredit vyčerpáte, Azure deaktivuje vaše služby a předplatné. Pokud chcete dál používat služby Azure, musíte kontaktovat [podporu Azure](https://portal.azure.com/?#blade/Microsoft_Azure_Support/HelpAndSupportBlade) a upgradovat své předplatné na předplatné s průběžnými platbami. I po upgradu bude vaše předplatné mít přístup k bezplatným službám po dobu 12 měsíců od data vaší registrace. Bude se vám účtovat pouze využití nad rámec bezplatných služeb a zahrnutého množství.

Zbývající kredit můžete zkontrolovat na [portálu Microsoft Azure Sponsorships](https://www.microsoftazuresponsorships.com/balance).

1. Přihlaste se pomocí přihlašovacích údajů ke svému účtu Azure for Students.
2. Na stránce zůstatku najdete informace o využitém a zbývajícím kreditu. Datum ukončení platnosti vašeho kreditu najdete pod grafem zůstatku.  

    ![Snímek obrazovky s informacemi o kreditu v rámci předplatného Azure for Students](./media/azurestudents-subscription-disabled/azurestudents-credit-balance.png)

3. Pokud chcete zkontrolovat využití služeb, které spotřebovávají váš kredit Azure, v levém navigačním panelu vyberte **Využití** a pak vyberte vaše předplatné Azure for Students.

    ![Snímek obrazovky s informacemi o využití kreditu Azure for Students](./media/azurestudents-subscription-disabled/azurestudents-credit-usage.png)

Tabulka obsahuje následující sloupce:

* **Název služby:** Služba, která spotřebovává váš kredit Azure
* **Prostředek služby:** Měrná jednotka spotřebovávané služby
* **Útrata:** Částka kreditu v USD ($) utracená za službu

## <a name="your-credit-has-expired"></a>Vypršela platnost vašeho kreditu

Platnost vašeho kreditu Azure for Students vyprší po uplynutí 12 měsíců. Po vypršení platnosti kreditu Azure vaše předplatné deaktivuje. Pokud chcete dál používat služby Azure, musíte kontaktovat [podporu Azure](https://portal.azure.com/?#blade/Microsoft_Azure_Support/HelpAndSupportBlade) a upgradovat své předplatné na předplatné s průběžnými platbami. Po upgradu vám Azure bude všechny využité služby účtovat podle tarifů průběžných plateb.

## <a name="youve-accidentally-canceled-your-subscription"></a>Omylem jste zrušili své předplatné

Pokud jste své předplatné Azure for Students omylem zrušili, můžete ho znovu aktivovat tak, že kontaktujete [podporu Azure](https://portal.azure.com/?#blade/Microsoft_Azure_Support/HelpAndSupportBlade). Po opětovné aktivaci máte stále přístup ke zbývajícímu kreditu a bezplatným službám po dobu 12 měsíců od data vaší registrace.

## <a name="need-help-contact-us"></a>Potřebujete pomoc? Kontaktujte nás.

Pokud máte dotazy nebo potřebujete pomoc, [vytvořte žádost o podporu](https://go.microsoft.com/fwlink/?linkid=2083458).
